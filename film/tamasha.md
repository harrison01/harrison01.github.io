---
layout: page
permalink: /films/tamasha/
---

চলুন, পরিচয় হোক বলিউড এর একটা অন্যরকম জুটির সাথে।

প্রথমজন, তারা মাহেশরী - বুদ্ধিমতী, স্বাধীনচেতা মহিলা। সেই তারা পড়ে এক অদ্ভুত পরিস্থিতিতে। যে বেদকে সে ভালোবাসে, পাগলের মত বছর খান খুঁজে বেড়ানোর পর সেই বেদকে যখন সে পায়, বেদ গেছে বদলে। আজকের এক মহিলা সেখানে থাকলে দুটোর একটা কাজ করত - বদলে যাওয়া বেদ কে ই ভালোবেসে যেত, নিজের মনকে মিথ্যে প্রশ্রয় দিয়ে, অথবা বেরিয়ে আসতো এই সম্পর্ক থেকে।

তারা এখানেই আলাদা হয়ে যায়, যখন সে তৃতীয় রাস্তা বেছে নেয়, বদলে যাওয়া বেদ কে আসল বেদ এ ফিরিয়ে আনার রাস্তায় পা বাড়ায়। বুদ্ধিমতী, স্বাধীনচেতা তারাকে এই রাস্তায় প্রচুর অপমান, দুঃখের মধ্যে দিয়ে যেতে হয়,
যেগুলো তুচ্ছ হয়ে যায় ভালোবাসার কাছে।

আরেকজনের সবচেয়ে কঠিন সময়ে, যখন ভালোবাসা সবচেয়ে কঠিন, সেই সময়েও ভালোবেসে যাওয়া ই বোধ হয় সবচেয়ে বড়ো ভালোবাসা। বেদ এর কঠিন সময়ে ভালোবেসে তারা খুব ভালোভাবে পাস করে গেছে সেই পরীক্ষায়।

তারা খুব নরম হৃদয়ের মহিলা, আবার খুব সহজে কান্নায় ভেঙে পড়া তার স্বভাব নয়। ঘটনায় প্রতিক্রিয়া সে দেখিয়ে ফেলে কখনো কখনো, পরমুহূর্তেই সামলে নিতে পারে সুন্দরভাবে সে।

আরেকজন, বেদ সহনী, গল্প বলিয়ে, মজা করে ঘুরে বেড়ানো মানুষ। জীবনকে বেঁচে নেওয়া শেখার মত তার কাছে।

বেদ তারাকে শেখায় জীবনে ভালোভাবে বাঁচতে, মজা নিয়ে ঘুরে বেড়াতে, সাহায্য করে তার একাকীত্ব কাটাতে। তারা বেদকে সাহায্য করে আসল বেদ এ ফিরে আসতে।  দুজনে দুজনকে সম্পূর্ণ করে যেন তারা। 
