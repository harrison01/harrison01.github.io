---
layout: post
title:  "Welcome to Jekyll!"
date:   2017-09-10 16:44:34 +0530
categories: jekyll update
---
তুই তো মজার মানুষ,
হালকা জলের ফানুষ,
আকাশে ভাসিস হেসে
কি দারুন মেঘের বেশে।

লীলা করে হাওয়ার সাথে,
যেন ভেলা বাহার দেখাস
এমনই রঙবাজি তোর
যেন সে তোরই আকাশ।

লীলা তুই অহংকারে
জলদের জলান্তরে,
তোকে তুই হারিয়ে পাস
আমাদের রূপান্তরে।

ভারেতে আমার জনম,
বরষনে পাই যে মোরে।
ঝরে যে ধরার পরে
খুঁজি সেই আবার তোরে।

কেমনে হালকা হব
এইত আমার আকার,
আমাকেই টানছে মাটি,
জল ছাড়া তার হাহাকার।

মিষ্টি বৃষ্টি বেশে
তোকে দেই থাকতে হেসে,
তুই তোর রঙবাজি কর
দিস মোরে কাঁদতে শেষে।

তুই আমি একই তবু
দুই রূপে বিরাজ করি,
কিছুতেই মন মানেনা
তোকে আমি কেমনে ধরি।﻿

