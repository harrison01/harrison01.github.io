---
layout: page
permalink: /films/before-trilogy/
---

Before Trilogy গল্পের যে বিশেষত্ব নজরকাড়া তা হলো গল্প পুরোটাই একটা কথোপকথনের ধাঁচে তৈরি। আর পাঁচটা প্রেমেরবগল্পের থেকে একটু অন্যরকম।যেখানে মিষ্টি  মিষ্টি প্রেম ভালোবাসা নয়,সাধারণ জীবনের গল্প ,অগোছালো কথাবার্তার মধ্যে দিয়ে ভালোবাসা প্রস্ফুটিত হয়েছে ।দেখিয়ে দিয়েছে,এই সামান্য জীবনের গান কিভাবে অসামান্য ভালোবাসার স্বরূপ হিসেবে ধরা দিয়েছে। জেসি আর সেলিন এর হাঁটার সাথে সাথে দৃশ্যপট বদলায়,আমরাও হাঁটতে থাকি ভিয়েনা,প্যারিস, গ্রীস এর রাস্তায়,সাথে আমাদের মনে জাল বুনতে থাকে প্রেম,সম্পর্ক,জীবন ,ভালোবাসা নিয়ে  তৈরি ছোট ছোট তত্ব গুলো।মিল খুঁজে পাই আমাদের জীবনের সাথে,পর্দার চরিত্র বাস্তবতা পেতে থাকে ধীরে ধীরে আমাদের মনে।
সম্পর্ক ঠিক কেমন হওয়া উচিত?সারাজীবন একসাথে থাকা শুধুই?নাকি সারাজীবন একসাথে থাকতে থাকতে একঘেয়ে অভ্যেস হয়ে যাওয়ার মতো?নাকি এমনটাও তো হতে পারে,এই অভ্যেস কে ভালবেসে একসাথে থেকে যাওয়াই যায়। এই ছোট ছোট প্রশ্নগুলো তিনটি সিনেমা জুড়েই মনে উঁকি দিতে থাকে।


১৮ বছর আগে একদিন হঠাৎ ট্রেনে আলাপ,বন্ধুত্ব,আর তারপর অজানা শহরে,অজানা পথে একসাথে নেমে যাওয়া,ঘুরে দেখা শহরকে,জীবনকে...প্রথমবার খোলা আকাশের নিচে শুয়ে তারায় ভরা আকাশ দেখা,তারপর একরাতের স্মৃতি বুকে নিয়ে,আবার ৬ মাস পর দেখা করার অঙ্গীকার নিয়ে গন্তব্যে পাড়ি দেওয়া ----তখন মনে হয় ,জীবনের গল্প তো এমনই হতে পারতো,একটা স্বপ্নের রাতের মতো,একটা হঠাৎ আসা দমকা হাওয়া র মতো,যা হয়ত ক্ষণস্থায়ী,কিন্তু মনে ছাপ রেখে যায় সারাজীবন।
কিন্তু সময় বদলায় --৯ বছর বাদে আবার দেখা,দুজনেই যথেষ্ট mature,৯ বছর আগের ঘটনা ঝালিয়ে নিতে নিতে জানা যায় ,জেসি আবদ্ধ একটা ভুল বিবাহিত জীবনে,আর সেলিন কোনো সম্পর্কে র মধ্যে খুঁজে পায় না মনের টান।ধরা দিতে চায় দুজনেই দুজনের কাছে,কিন্তু প্রকাশ করতে পারে না।যে কথা অনায়াসে ২৩ বছরে বসে চোখ বুজে বলে দেওয়া যায়,সেটাই হয়তো ৩০ এ পৌঁছে চোখে চোখ রেখে বলতে ভয় করে,একটা স্বপ্নের মতো ৯ বছর আগের রাত্তির কে হারিয়ে ফেলার আশঙ্কায়। কিন্তু ছেড়ে দিতে ও মন চায় না সেলিনের- ' baby,you are going to miss the flight'.


এরপর আরো ৯ বছর পরের গল্প,বয়স ৪০ ছাড়িয়েছে, সেলিন এর দুই মেয়ে,জেসির এক ছেলের দায়িত্ব তাদের পরস্পরিক নির্ভরশীলতা বাড়িয়ে তুলেছে।সাথে পাল্লা দিয়ে বেড়েছে সামান্য বিষয় নিয়ে মনোমালিন্য ও।কিন্তু সেই টান হারিয়ে যায়নি,সম্পর্ক আরো দৃঢ় হয়েছে,গভীরতা বেড়েছে ভালোবাসায়।এইটাই তো জীবন।সারারাত ঝগড়ার পরেও নদীর ধারে বসে জেসি বলে -- 'If you want love,then this is it,this is real life.It is not perfect but it's real.' 
ভালোবাসা এরকমই।একসাথে পথ চলতে চলতে জীবন কে জানা,অচেনাকে চেনা।এক একটা জীবনের ধাপে সে এক এক রকম,কখনো পালিয়ে যেতে চায়,কখনো ধরা দিতে চায়।সেখানে থামা নেই,আছে বয়ে চলা একসাথে,খারাপ থেকে, ভালো থেকে,ভালোবেসে.....
"Like sunrise,sunset we appear,we disappear.we are so important to some,but we are just...passing through."
